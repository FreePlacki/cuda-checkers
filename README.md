Dobrym wstepnym opisem zasad gry w warcaby w wersji obowiązującej na naszych zajęciach jest nastepująca strona z wikipedii.
Przy czym obowiązują następujące uścislenia/modyfikacje:
- w przypadku gdy dozwolone jest wiele bić (różnymi pionami/damkami lub wiele rozgałęziających się wariantów bić tym samym pionem/damką) można wybrać dowolne z nich.
Notacja
- ruch nie będący biciem zapisujemy podając pole początkowe, myślnik i pole końcowe np. d2-e3.
- bicie "pojedyncze" zapisujemy podając pole początkowe, dwukropek i pole końcowe np. d2:f4.
- bicie wielokrotne zapisujemy podając również pola pomiędzy zbijanymi bierkami przeciwnika np. d2:f4:d6.
- w przypadku bić wielokrotnych damkami jako pola pośrednie podajemy zawsze pola, na których następuje zmiana kierunku ruchu, jeśli wiele bierek przeciwnika jest zbijanych bez zmiany kierunku to można podać dowolne pole pomiędzy tymi bierkami (zawsze podajemy dokładnie jedno pole pomiędzy kolejnymi zbijanymi bierkami przeciwnika).

W przypadku gry człowiek-komputer (albo człowiek-człowiek) posunięcia człowieka wpisywane są z klawiatury w powyższej notacji (możliwy jest również interfejs graficzny).
Zapis partii w powyższej notacji powinien być również widoczny na ekranie podczas rozgrywki, a po zakończeniu gry zapisany do pliku (o podanej podczas uruchamiania programu nazwie).
Dodatkowe zasady
- każdy ruch musi być wykonany w zadanym poprzez parametry rozrywki limicie czasowym (zapewne mierzonym w sekundach), nie wykonanie ruchu w zadanym czasie powoduje przegranie gry (nie powinno się zdarzyć).
- nie ma limitu czasowego na całą partię, wykonanie jednego ruchu szybciej niż w limicie (np. gdy jest tylko jedno legalne posunięcie) nie zwiększa limitu na kolejne posunięcia.
